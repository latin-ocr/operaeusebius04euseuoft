DE MART. PALAEST. vn. 395

τοῦτον ἐνέχεσθαι ἔλεγον. 5. εἷθ’ ὁ μὲν τοῦ δεσπό-
του φονεύς τοῖς θηρσὶ παραβληθεὶς ἐλέου καὶ φιλαν-
θρωπίας ἠξίωτο, μονονουχὶ κατ’ αὐτὸν ἐκεῖνον τὸν
ἐπὶ τοῦ σωτῆρος Βαραββᾶν. βοαῖς δ’ ἐπὶ τούτῳ καὶ
εὐφημίαις τὸ πᾶν ἐξηχεῖτο θέατρον, ὥσάν τοῦ μιαι- 5
φόνου φιλανθρώπως πρὸς τοῦ βασιλέως σεσωσμένον,
τιμῆς τε καὶ ἐλευθερίας ἠξιωμένου. 6. ὁ δε τῆς
θεοσεβείας άθλητὴς άνακαλειται μεν πρότερον ῦπό
τοῦ τυράννου, εἶτα α’ρνησιν τῆς προθέσεως αἰτηθεὶς
ἐπ’ ἐλευθερίας ἐπαγγελίᾳ, μεγάλῃ φωνῇ διαμαρτύ- 10
ρεται, μὴ φαύλης μὲν ἕνεκεν αἰτίας, εὐσεβείας δὲ
τοῦ τῶν ὅλων δημιουργοῦ προθύμως καὶ μεθ’ ἡδο-
νῆς, ὅσα δ’ ἂν ἐπάγοιτο αὐτῷ, γενναίως ὑποστή-
σεσθαι. 7. καὶ τοῦτ’ εἰπών ἅμα λόγῳ τοῦργον
ἐπάγει, δρομαῖος ἄντικρυς ἄπολυθείσῃ κατ’ αὐτοῦ 15
ἄρκτῳ ὑπαντιάσας, ταύτῃ, τε ἑαυτὸν ἀσμενέστατα
ἐπιδεδωκώς είς βορὰν, μεθ’ ἣν ἔμπνους εἰς τὸ δε-
σμωτήριον αἴρεται. μίαν τε ἐνταῦθα ἐπιβιώσας ἡμέ·
ραν τῇ ἑξῆς λίθων αὐτοῦ προσαρτηθέντων τοῖς ποσὶ
μέσω πελάγει καταποντοῦται. τοιοῦτο καὶ τὸ τοῦ 20
Ἀγαπίου μαρτύριον.

VII. ’Ήδη δε καὶ είς πέμπτον ἔτος τοῦ διωγμοῦ
παραταθέντος , μηνὸς δευτέρα Ξανθικοῦ, ἥτις ἐστὶ
πρὸ τεσσάρων Νώνων Ἀπριλλίων, ἐν αὐτῇ κυριακῇ
ἡμέρα τῆς τοῦ σωτῆρος ἡμῶν ἀναστάσεως, αὖθις 25
ἐπὶ τῆς Καισαρείας Θεοδοσία τῶν άπὸ Τύρου παρ-
θένος, πιστὸν καὶ σεμνότατον κόριον, οὐδ’ ὅλως
ἐτῶν ὀκτωκαίδεκα, δεσμίοις τισὶ καὶ αὐτοῖς τὴν
Χριστοῦ βασιλείαν ὁμολογοῦσι, πρό τε τοῦ δικαστη-
ρίου καθεζομένοις, πρόσεισιν ὁμοῦ φιλοφρονουμένη, 30
καὶ οἶα είκός ’ὑπὲρ τοῦ μνημονεύειν αὐτῆς πρὸς τὸν
κύριον γενομένους παρακαλοῦσα. 2. τοῦτο δὲ πράξα-

