HIST. ECCLES. v1. 14—16. 259

οὐ πολὺ διατρίψας ἐπάνεισιν είς τὴν Ἀλεξάνδρειαν.
11. καὶ δὴ τὰ συνήθη τῆς κατηχήσεως ἐνταῦθα μετοέ
πάσης ἐπλήρου σπουδῆς, Δημητρίου τῶν τῇδε ἐπι-
σκόπου ἔτι τότε παρορμῶντος αὐτὸν καὶ μονονουχὶ
ἀντιβολοῦντος ἀόκνως τὴν εἰς τοὺς ἀδελφοὺς ὠφέ- 5
λειαν ποιεῖσθαι.

XV. [Nic. H. E. v, 11.] Ὁ δ’ ὡς ἑαυτὸν ἑώρα
μὴ ἐπαρκοῦντα τῇ τῶν θείων βαθυτέρᾳ σχολῇ, τῇ
τε ἐξετάσει καὶ ἑρμηνείᾳ τῶν ἱερῶν γραμμάτων, καὶ
προσέτι τῇ τῶν προσιόντων κατηχήσει, μηδ’ ἀνα· 10
πνεῦσαι συγχωρούντων αὐτῷ, ἑτέρων ἐφ’ ἑτέροις ἐξ
ἕω καὶ μέχρις ἑσπέρας ἐπὶ τὸ παρ’ αὐτῷ διδασκαλεῖον
φοιτώντων, διανείμας τά πλήθη, τὸν Ἡρακλᾶν τῶν
γνωρίμων προκρίνας, ἔν τε τοῖς θείοις σπουδαῖον
καὶ ἄλλως ὄντα λογιώτατον ἄνδρα καὶ φιλοσοφίας 15
οὐκ ἄμοιρον, κοινωνὸν καθίστη τῆς κατηχήσεως, τῷ
μὲν τὴν πρώτην τῶν ἄρτι στοιχειουμένων εἰσαγωγὴν
ἐπιτρέψας, αὐτῷ δὲ τὴν τῶν ἐν ἕξει φυλάξας ἀκρόασιν.

XVI. [Nic. H. E. V, 11.] Τοσαύτη δὲ εἰσήγετο
τῷ Ώριγένει τῶν θείων λόγων ἀπηκριβωμένη ἐξέ- 20
τασις ὥς καὶ τὴν Ἑβραΐδα γλῶτταν ἐκμαθεῖν, τοὶς
τε παρὰ τοῖς Ἰουδαίοις φερομένας πρωτοτύπους αὐ-
τοῖς Ἑβραίων στοιχείοις γραφὰς κτῆμα ἴδιον ποιή-
σασθαι, ἄνιχνεῦσαί τε τὰς τῶν ἑτέρων παρὰ τούς
ἑβδομήκοντα τας ἱερὰς γραφὰς ἡρμηνευκότων ἐκδό- 25
σεις, καί τινας ἑτέρας παρὰ τὰς καθημαξευμένας
ἑρμηνείας ἐναλλαττούσας, τὴν Ἀκύλου καὶ Συμμάχου
καὶ Θεοδοτίωνος, ἐφευρεῖν, ἃς οὐκ οἷδ’ ὁπόθεν ἔκ
τινων μυχῶν τὸν παλαι λανθανούσας χρόνον εἰς φῶς
ἆνιχνεύσας προήγαγεν. 2. ἐφ’ ὧν διὰ τὴν ἀδηλότητα, 30
τίνος ἄρ’ εἷεν οὐκ εἰδώς, αὐτὸ τοῦτο μόνον ε’πεση-
μήνατο, ὥς ἄρα τὴν μὲν εὕροι ἐν τῇ πρὸς Ἀκτίοις

17*

