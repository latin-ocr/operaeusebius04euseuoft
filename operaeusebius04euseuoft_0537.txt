HIST. ECGLES. x. 5. 477

ἀποκατασταθῆναι ὥς τάχιστα, ὅπως τούτῳ ἡμῶν τῷ
προστάγματι ἐπιμελεστάτην σε πειθάρχησιν παρεσχη-

κέναι καταμάθοιμεν. ἔρρωσο, Ἀνυλῖνε, τιμιώτατε καὶ
ποθεινότατε ἡμῖν.”

18. Ἀντίγραφον βασιλικῆς ἐπιστολῆς δι’ ἧς σύνοδον 5

ἐπισκόπων ἐπὶ Ῥώμης κελεύει γενέσθαι ὑπὲρ τῆς
τῶν ἐκκλησιῶν ἑνώσεώς τε καὶ ὁμονοίας.

“Κωνσταντῖνος Σεβαστὸς Μιλτιάδῃ ἐπισκόπῳ
Ῥωμαίων καὶ Μάρκῳ. ἐπειδὴ τοιοῦτοι χάρται παρά
Ἀνυλίνου τοῦ λαμπροτάτου άνθυπάτου τῆς Ἀφρι-
κῆς πρός με πλείους ἀπεστάλησαν, ἐν οἷς ἐμφέρεται,
Καικιλιανὸν τὸν ἐπίσκοπον τῆς Καρταγεννησίων πό-
λεως παρά τινων κολλήγων αὐτοῦ τῶν κατά τῆν
Ἀφρικὴν καθεστώτων ἐν πολλοῖς πράγμασιν εύθύ-
νεσθαι, καὶ τοῦτό μοι βαρὺ σφόδρα δοκεῖ,τὸ ἐν ταύ-
ταις ταῖς ἐπαρχίαις, ἃς τῇ ἐμῇ καθοσιώσει αὐθαίρετος
ἡ θεία πρόνοια ἐνεχείρισε, (κάκεῖσε πολύ πλῆθος
λαοῦ), ὄχλον ἐπὶ τὸ φαυλότερον ἐπιμένοντα εὑρίσκε-
σθαι ὡσανεὶ διχοστατοῦντα, καὶ μεταξύ ἐπισκόπους
διαφοράς ἔχειν, 19. ἔδοξέ μοι, ἵν’ αύτὸς ὁ Καικιλια-
νὸς μετὰ δέκα ἐπισκόπων, τῶν αὐτὸν εὐθύνειν δο-
κούντων, καὶ δέκα ἑτέρων οὓς αύτός τῇ ἑαυτοῦ δίκῃ
ἀναγκαίους ὑπολάβοι, είς τὴν Ῥώμην πλῷ ἀπιέναι
μὴ ἀναβάλοιτο, ἵν’ ἐκεῖσε ὑμῶν παρόντων, ἀλλά
μὴν καὶ Ῥετεκίου καὶ Ματέρνου καὶ Μαρίνου, τών
κολλήγων ὑμῶν, οὓς τούτου ἕνεκεν εἰς τὴν Ῥώμην
προσέταξα ἐπισπεῦσαι, δυνηθῇ ἀκουσθῆναι, ὣς ἂν
καταμάθοιτε τῷ σεβασμιωτάτςο νόμῳ ἁρμόττειν.
20. ἵνα μέντοι καὶ περὶ πάντων αὐτῶν τούτων πλη·
ρεστάτην δυνηθῆτε ἔχειν γνῶσιν, τά ἀντίτυπα τῶν
ἐγγράφων τών πρός με παρὰ Ἀνυλίνου ἀποσταλέν-

10

15³

20

25

30

