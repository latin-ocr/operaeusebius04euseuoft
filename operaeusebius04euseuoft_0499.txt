HlsT. ECCLES. 1x. 10. 439

τε«ἔλθῃ, διατάγματι ὑπὸ σοῦ προτεθέντι τὸ κεκε-
“λευσμένον ὀφείλεις δηλώσαι.” 10. ταῦθ’ ὑπὸ τῆς
ἀνάγκης ἐκβεβιασμένος, ἀλλ’ οὐ κατά γνώμην τὴν
αὑτοῦ διακελευσάμενος, οὐκέτ’ ἀληθὴς οὐδ’ ἀξιό-
πιστος παρὰ τοῖς πᾶσιν ἧν, τῆς πρόσθεν ἤδη μετά 5
τὴν ὁμοίαν συγχώρησιν παλιμβόλου καὶ διεψευσμέ-
νης αὐτοῦ γνώμης ἕνεκα. 11. οὔκουν ἐτόλμα τις
τών ἡμετέρων σύνοδον συγκροτεῖν, οὐδ’ ἑαυτὸν ἐν
φανερῷ καταστήσασθαι, ὅτι μηδὲ τοῦτ’ ἤθελεν αὐτῷ
τὸ γράμμα, αὐτὸ μόνον τὸ ἀνεπηρέαστον ἡμῖν ἐπι- 10
τρέπον φυλάττεσθαι, ού μὴν συνόδους ἐπικελεῦον
ποιεῖσθαι, οὐδ’ οἴκους ἐκκλησιῶν οἰκοδομεῖν, οὐδ’
ἀλλο τι τῶν συνήθων ἡμῖν διαπράττεσθαι. 12. καί-
τοι γε ταῦθ’ οἱ τῆς εἰρήνης καὶ εὐσεβείας προήγοροι
Κωνσταντῖνος καὶ Λικίννιος αὐτῷ τε ἐπιτρέπειν 15
ἐπεστάλκεσαν καὶ τοῖς ὑπ’ αὐτούς ἅπασι διά προ-
γραμμάτων καὶ νόμων συγκεχωρήκεσαν. ού μὴν ὁ
δυσσεβέστατος ταύτῃ ἐνδοῦναι προῄρητο, εἰ μὴ ὅτε
πρὸς τῆς θείας συνελαθεὶς δίκης ὕστατόν γε ἄκων
ἐπὶ τοῦτ’ ἤχθη. 20
X. [Nic. H. E. VII, 37. 38] Ἐκπεριῆλθε δ’
αὐτὸν τοιαύτη τις αἰτία· τὸ μέγεθος τῆς οὐ κατ’
ἀξίαν ἐπιτραπείσης ἡγεμονίας αὐτῷ μηκέθ’ οἷός τε
φέρειν, ἀλλά δι’ ἀπειρίαν σώφρονος καὶ βασιλικοῦ
λογισμοῦ ἀπειροκάλως τοῖς πράγμασιν ἐγχειρῶν , ἐπὶ 25
πᾶσί τε ὑπερηφανίας μεγαλαυχίᾳ τὴν ψυχὴν ἀλόγως
ἀρθεὶς, ἤδη καὶ κατά τών τῆς βασιλείας κοινωνῶν,
τά πάντα αὐτοῦ διαφερόντων γένει καὶ τροφῇ καὶ
παιδείᾳ, ἀξιώματί τε καὶ συνέσει, καὶ τῷ γε πάν-
των κορυφαιοτάτω, σωφροσύνῃ καὶ τῇ περὶ τὸν 3ο
ἀληθῆ θεὸν εὐσεβείᾳ, τολμᾶν ὥρμητο θρασύνεσθαι,
καὶ πρῶτον ἑαυτὸν ταῖς τιμαῖς ἀναγορεύειν. 2. ἐπι-

