DE MART. PALAEST. XI. 413

προνοίας ἀβλαβῆ ληφθέντα, τῆς τε προσηκούσης
κηδείας λαχόντα, τῇ συνήθει παρεδόθη ταφῇ. 29. ἔτι
δὲ τῆς κατὰ τούτους κινήσεως άνά στόμα τοῖς πᾶσι
λαλουμένης Ἀδριανὸς καὶ Εὔβουλος, άπὸ Μαγγα·
ναίας οὕτω καλουμένης χώρας ὠς τοῦς λοιποὺς ὁμο- 5
λογητάς είς τὴν Καισάρειαν ἀφικόμενοι, πρὸς τῇ
πύλῃ καὶ αὐτοὶ δι’ ἣν ἐληλύθασιν άνεκρίνοντο αἰ-
τίαν· εἷτα ὁμολογήσαντες τάληθὲς τῷ Φιρμιλλιανςὸ
προσάγονται. ὁ δ’ ὥς εἶχε, πάλιν μηδὲν ὑπερθέ-
μενος, μετὰ πλείστας βασάνους ἃς κατὰ τῶν πλευ- ω
ρῶν αὐτοῖς ἐπιτέθεικε, θηρίων αὐτούς βορᾷ κατα-
κρίνει. 30. δυεῖν δὴ οῦν μεταξύ διελθουσῶν ἡμε-
ρῶν ὁ μὲν Ἀδριανὸς Δύστρου πέμπτῃ μηνὸς, πρὸ
τριῶν Νώνων Μαρτίων, γενεθλίων τῆς κατὰ Και-
σαρέων νομιζομένης Τύχης ἡμέρᾳ, λέοντι παραβλη- 15
θεὶς καὶ μετά τοῦτον ξίφει κατασφαγεὶς ἐτελειώθη,
ὁ δὲ Εὔβουλος μεθ’ ἑτέραν μέσην, Νώναις αὐταῖς
Μαρτίαις, ἢ γένοιτ’ ἂν ἑβδόμη Δύστρου, πολλὰ
λιπαρήσαντος αὐτὸν τοῦ δικαστοῦ, ὥς ἂν θύσας τῆς
νομιζομένης παρ’ αὐτῶν ἐλευθερίας τύχοι , τῆς 20
προσκαίρου ζωῆς τὸν ὑπὲρ εὐσεβείας εὐκλεῆ προτι-
μήσας θάνατον , μετα τούς θῆρας ὁμοίως τῷ
προτέρῳ θῦμα γενόμενος, ὕστατος τῶν ἐπὶ τῆς
Καισαρείας μαρτύρων τούς ἄθλους ἐπεσφραγίσατο.
31. μνημονεῦσαι δ’ ἔτι ἄξιον ἐνταῦθα τοῦ λόγου 25
ὥς ἄρα οὐκ εἰς μακρὸν τῆς οὐρανίου προνοίας τούς
δυσσεβεῖς ἄρχοντας αὐτοῖς τυράννοις μετελθούσης.

ὁ γάρ τά τοσαῦτα κατα τῶν τοῦ Χριστοῦ μαρτύρων
παροινήσας, αὐτὸς δὴ ὁ Φιρμιλλιανὸς, μετά τῶν ἄλλων
ἐσχάτην ὑπομείνας τιμωρίαν ξίφει τὴν ζωὴν καταστρ έ- 30
φει. καὶ τοὶ μὲν κατα Καισάρειαν ἐφ’ ὅλοις τοῖς τοῦ
διωγμοῦ χρόνοις ἐπιτελεσθέντα μαρτύρια τοιαῦτα.

