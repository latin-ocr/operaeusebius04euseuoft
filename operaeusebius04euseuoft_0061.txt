E T Σ Ε Β Ι Ο T
ΤοΥ ΠΑΜΦΙΛΟΥ

ΕΚΚΑΗΣΙΑΣΤΙΚΗΣ ΙΣΤΟΡΙΑΣ
ΛΟΓΟΣ Α.

 

Ι. Τὰς τῶν ἱερῶν ἀποστόλων διαδοχὰς σὺν καὶ 5
τοῖς ἀπὸ τοῦ σωτῆρος ἡμῶν καὶ εἰς ἡμᾶς διηνυσμέ-
νοις χρόνοις, ὅσα τε καὶ πηλίκα πραγματευθῆναι κατὰ
τὴν ἐκκλησιαστικὴν ἱστορίαν λέγεται, καὶ ὅσοι ταύ-

· της διαπρεπῶς ἐν ταῖς μάλιστα ἐπισημοτάταις παροι-
κίαις ἡγήσαντό τε καὶ προέστησαν, ὅσοι τε κατὰ γενεὰν 10
ἑκάστην ἀγράφως ἢ καὶ διὰ συγγραμμάτων τὸν θεῖον
ἐπρέσβευσαν λόγον, τίνες τε καὶ ὅσοι καὶ, ὁπηνίκα
νεωτεροποιίας ἱμέρῳ πλάνης εἰς ἔσχατον ἐλάσαντες
ψευδωνύμου γνώσεως εἰσηγητάς ἑαυτούς άνακεκηρύ-
χασιν, ἀφειδῶς οἶα λύκοι βαρεῖς τὴν Χριστοῦ ποίμ- 15
νην ἐπεντρίβοντες, 2, πρὸς ἐπὶ τούτοις καὶ τὰ παραυ-
τίκα τῆς κατὰ τοῦ σωτῆρος ἡμῶν ἐπιβουλῆς τὸ πᾶν
τουδαίων ἔθνος περιελθόντα, ὅσα τε αὗ καὶ ὁποῖα
καὶ καθ’ οὕς χρόνους πρὸς τῶν ἐθνῶν ὁθεῑος πε-
πολέμηται λόγος, καὶ πηλίκοι κατὰ καιροὺς τὸν δι’ 20
αἳματος καὶ βασάνων ὑπὲρ αὐτοῦ διεξῆλθον ἀγῶνα,
τά τ’ ἐπὶ τούτοις καὶ καθ’ ἡμᾶς αὐτοὺς μαρτύρια,
EUSEBIUS IV· 1

