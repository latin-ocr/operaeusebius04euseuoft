HlST. ECCLES. VII. 16—18. 315

τελοῦς ἐσθῆτος ἄρας τὸ σκήνωμα ἐπιφέρεται, περιστεί-
λας τε εὑ μάλα πλουσίως τῇ προσηκούσῃ ταφῇ
παραδίδωσι. τούτου μυρία μὲν καὶ ἄλλα μνημο-
νεύουσιν oc τάνδρὸς καὶ εἰς ἡμᾶς διαμείναντες
γνώριμοι, 5
XVII. ἀτὰρ καὶ παραδόξου τοιούτου. ἐπὶ τῆς
Φιλίππου Καισαρείας, ἣν Πανεάδα Φοίνικες προσ·
αγορεύουσι, φασὶ παρὰ ταῖς αὐτόθι δεικνυμέναις
ἐν ταῖς ὑπωρείαις τοῦ καλουμένου Πανίου ὅρους
πηγαῖς, ἐξ οἷν καὶ τὸν Ἰορδάνην προχεῖσθαι, κατά 10
τινα ἑορτῆς ἡμέραν σφάγιόν τι καταβάλλεσθαι, καὶ
τοῦτο τῇ τοῦ δαίμονος δυνάμει ἀφανὲς γίνεσθαι
παραδόξως, θαῦμά τε εἶναι περιβόητον τοῖς παροῦσι
τὸ γινόμενον. παρόντα δ’ οῦν ποτὲ τοῖς πραττο-
μένοις τὸν Ἀστύριον, καὶ τὸ πρᾶγμα καταπεπληγμέ- 1⁵
νους ἰδόντα τοὺς πολλοὺς, οἰκτεῖραι τῆς πλάνης,
κᾶπειτα άνανεύσαντα εἰς οὐρανὸν ἱκετεῦσαι διά
Χριστοῦ τὸν ἐπὶ πάντων θεὸν, τὸ λαοπλάνον δαιμόνιον
ἐλέγξαι καὶ παῦσαι τῆς τῶν ἀνθρώπων ἀπάτης. ταῦτα
δέ φασιν εὐξαμένου άθρόως τὸ ἱερεῖον ἐπιπολάσαι ταῖς 20
πηγαῖς, οὕτω τε αὐτοῖς τὸ παράδοξον οἴχεσθαι,
μηδενὸς μηκέτι θαύματος περὶ τὸν τόπον γενομένου.
XVIII [Nie. H. E. VI, 15] ”Αλλ ἐπειδὴ τῆσδε τῆς
πόλεως εἰς μνήμην ἐλήλυθα, οὐκ α’ξιον ἡγοῦμαι
παρελθεῖν διήγησιν καὶ τοις μεθ’ ημᾶς μνημονεύ- 25
' εσθαι αξίαν. τὴν γαρ αἰμορροοῦσαν, ἣν ἐκ τῶν ίερων
εὐαγγελίων πρὸς τοῦ σωτῆρος ἡμῶν τοῦ πάθους
’ὅςπαλλαγὴν εὑρέσθαι μεμαθήκαμεν, ἐνθένδε ἔλεγον
ὁρμᾶσθαι, τόν τε οἷκον αὐτῆς ἐπὶ τῆς πόλεως δεί-
κνυσθαι, καὶ τῆς ὑπὸ τοῦ σωτῆρος εἰς αὐτὴν εῦερ- 30
’γεσίας θαυμαστοὶ τρόπαια παραμένειν. 2. ἑστάναι
γὰρ ἐφ’ ὑψηλοῦ λίθου πρὸς μὲν ταῖς πύλαις τοῦ

