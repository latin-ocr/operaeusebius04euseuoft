HIST. ECCLES. VI. 2. ‘241

προνοίας εἰς τὴν πλείστων ὠφέλειαν διά τῆς αὐτοῦ
μητρὸς ε’μποδών αὐτῷ τῆς προθυμίας ἐνστάσης.
5. αὕτη γοῦν τά μὲν πρώτα λόγοις ἱκετεύουσα τῆς
περὶ αὐτὸν μητρικῆς διαθέσεως φειδῶ λαβεῖν παρε-
κάλει, σφοδρότερον δ’ ἐπιτείναντα θεασαμένη, ὅτε
γνοὺς ἁλόντα τὸν πατέρα δεσμωτηρίῳ φυλάττεσθαι,
ὅλος ἐγίνετο τῆς περὶ τὸ μαρτύριον ὁρμῆς, τὴν πᾶσαν
αὐτοῦ ἀποκρυψαμένη ἐσθῆτα οἴκοι μένειν ἀνάγκην
ἐπῆγεν. 6. ὁ δὲ, ὥς οὐδὲν ἄλλο πράττειν αὐτῷ πα-
ρῆν, τῆς προθυμίας ὑπὲρ τὴν ἡλικίαν ε’πιτεινομένης,
οὐχ οἶός τε ὧν ἠρεμεῖν, διαπέμπεται τῷ πατρὶ προ-
τρεπτικωτάτην περὶ μαρτυρίου συντάξας ἐπιστολὴν,
ἐν ᾗ κατὰ λέξιν αυτω παραινεῖ εἔπεχε, μὴ δι’ ἡμᾶς
“άλλο τι φρονῆσῃς”. τοῦτο πρῶτον τῆς Ώριγένους
παιδικῆς ἀγχινοίας καὶ περὶ τὴν θεοσέβειαν γνησιω-
τάτης διαθέσεως ἀνάγραπτον ἔστω τεκμήριον. 7. καὶ
γὰρ ἤδη καὶ τῶν τῆς πίστεως λόγων οὐ σμικράς
ἀφορμάς καταβέβλητο, ταῖς θείαις γραφαῖς ἐξέτι
παιδὸς ε’νησκημένος. οὐ μετρίως γοῦν καὶ περὶ

ταῦτα πεπόνητο, τοῦ πατρὸς αὐτῷ πρὸς τῇ τῶν ἐγκυ- 2

κλίων παιδείᾳ καὶ τούτων οὐ κατά πάρεργον τὴν
φροντίδα πεποιημένου. 8. ἐξ ἅπαντος γοῦν αὐτὸν,
πρὸ τῆς τῶν Ἑλληνικῶν μαθημάτων μελέτης, ἐνῆγε
τοῖς ἱεροῖς ε’νασκεῖσθαι παιδεύμασιν, ε’κμαθήσεις καὶ

ἀπαγγελίας ἡμέρας ἑκάστης αὐτὸν εἰσπραττόμενος. -

9. οὐκ ἀπροαιρέτως δὲ ταῦτα ἐγίνετο τῷ παιδὶ, ἀλλά
καὶ ἄγαν προθυμότατα περὶ ταῦτα πονοῦντι, ὡς μηδ’
ἐξαρκεῖν αὐτῷ τὰς ἁπλᾶς καὶ προχείρους τῶν ἱερῶν
λόγων ἐντεύξεις, ζητεῖν δέ τι πλέον καὶ βαθυτέρας
’ἤδη ἐξ ἐκείνου πολυπραγμονεῖν θεωρίας, ὥστε καὶ
πράγματα παρέχειν τῷ πατρὶ τί ἀρα ε’θέλοι δηλοῦν
τὸ τῆς θεοπνεύστου γραφῆς ἀναπυνθανόμενος βού-
F-USEBIUS IV. 16

5

10

15

30

