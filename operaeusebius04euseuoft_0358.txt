293 EUSEBH

“ἐκεῐνον ἔσφηλεν, ἀλλά πρὸς τὸν αὐτὸν πρὸ τῶν
“ὀφθαλμῶν αὐτοῦ γενόμενον ἔπταισε λίθον. ὃς εὖ
“φερομε’νης αὐτῷ τῆς βασιλείας, καὶ κατὰ νοῦν ⁴
“χωρούντων τῶν πραγμάτων, τούς ἱεροὺς ἄνδρας
5“τοῦς περὶ τῆς εἰρήνης αὐτοῦ καὶ τῆς ὑγιείας πρεσ-
ἶβεύοντας πρὸς τὸν θεὸν ἤλασεν οὐκοῦν σὺν
“ἐκείνοις ἐδίωξε καὶ τας ὑπερ ἑαυτοῦ προσευχάς.”
ταῦτα μεν οῦν περὶ τοῦδε.
ΙΙ. [Nic. H. E. Vl, 7.] Κατὰ δε τὴν Ρωμαίων
ιο πόλιν Κορνηλίου ἐτεσιν ἀμφὶ τὰ τρία τὴν ἐπισκοπὴν
διανῦσαντος Λούκιος κατέστη διάδοχος, μησὶ δ’
οὐδ’ ὅλοις οῦτος ὀκτώ τῇ λειτουργία διακονησάμενος
Στεφάνῳ τελευτῶν μεταδίδωσι τὸν κλῆρον. τούτῳ
τὴν πρώτην ὃ Διονύσιος τῶν περὶ βαπτίσματος

15 ἐπιστολῶν διατυποῦται, ζητήματος οῦ μικροῦ τηνι-
κάδε ἀνακινηθέντος, εί δέοι τοὺς ἐξ οἵας δ’ οῦν
αἱρέσεως ἐπιστρέφοντας διά λουτροῦ καθαίρειν, πα-
λαιοῦ γέ τοι κεκρατηκότος ἔθους ἐπὶ τῶν τοιούτων
μόνῃ χρῆσθαι τῇ διὰ χειρῶν ἐπιθέσεως εὐχῇ.

20 111. [Nic. H. E. VI, 7.] Πρῶτος τῶν τότε Κυπρια-
νὸς τῆς κατὰ Καρχηδόνα παροικίας ποιμὴν οὐδ’
ἄλλως ἢ διὰ λουτροῦ πρότερον τῆς πλάνης άποκα-
θηραμένους προσίεσθαι δεῖν ἡγεῖτο. ἀλλ’ ὅ γε
Στέφανος, μὴ δεῖν τι νεώτερον παρὰ τὴν κρατήσασαν

25 ἀρχῆθεν παράδοσιν ἐπικαινοτομεῖν οἰόμενος, ἐπὶ
τούτω διηγανάκτει.

lV. [Nic. H. E. VI, 7.] Πλεῖστα δὴ οῦν αὗτω
περὶ τούτου δια γραμμάτων ὁ Διονύσιος ὁμιλήσας
τελευτῶν δηλοῖ ὡς ἄρα τοῦ διωγμοῦ λελωφηκότος

30 αἱ πανταχόσε ἐκκλησίαι τὴν κατὰ Νοουάτον ἀπο-
στραφεῖσαι νεωτεροποιίαν εἰρήνην πρὸς ἑαυτὰς ἀνει-
λήφεσαν. γράφει δὲ ὦδε·

